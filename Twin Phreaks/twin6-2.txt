


 P R E V I E W   0.8
 -------------

 Il presente testo non e' definitivo e potra' subire sostanziali modifiche
 nella versione finale.


 ---------------------------------------------------------------------------
 CAPITOLO SECONDO (Dedicato agli pseudo-studenti del Centro di Calcolo)

 
 ---------------------------------------------------------------------------


 - Passammo la notte esattamente come Guile era solito trascorrere le proprie
 serate intime: in bianco.    
 Definire  "impossibile" quella  straordinaria metamorfosi  era forse solo un
 modo per non  ammettere con noi stessi i nostri veri  sentimenti: nessuno di
 noi era disposto ad accettare facilmente una nuova classe dominante in campo
 telematico, e questo, a dire il vero, non era giusto.   I tempi erano effet-
 tivamente cambiati, come aveva fatto simpaticamente notare Shock Waves, e se
 davvero gli ex-incapaci si erano messi di impegno per raggiungere i risulta-
 ti dichiarati, ora meritavano rispetto e stima.
 Certo, tutti rammentavamo il recente passato. Jettero Heller, che aveva mes-
 so in subbuglio la  stazione ferroviaria della citta' cercando un addetto a-
 gli scambi di nome NOT  (gli era  giunta voce che  "NOT" fosse un  operatore
 binario)   (-1-) , aveva teorizzato che la sua stampante a colori non potes-
 se  riprodurre il verde, evitando di conseguenza l'uso della  suddetta tinta
 in ogni pic da lui prodotta. Il motivo era persino ovvio: le  vaschette  de-
 gli inchiostri  contenevano, oltre al banale nero, solo rosso, blu e giallo.
 Quando  la maestra, in prima elementare, aveva  spiegato alla classe la  so-
 vrapposizione cromatica, Heller era assente: stava montando l'hard disk; ot-
 to anni dopo, il docente di disegno aveva reintrodotto, per gli alunni della
 prima  classe superiore, gli stessi argomenti.  Di nuovo Heller era assente:
 stava ancora montando l'hard disk, ovviamente sempre lo stesso. 
 - I nostri legittimi dubbi trovarono espressione solo poco dopo l'alba: H.D.
 Case, scettico per  default, espose i frutti della sua  meditazione: "Sembra
 tutto troppo facile, ragazzi, ma qualcosa non va... lo sento !".
 Furono queste le ultime parole del biondo bimbo: Gio'71 fece  il suo ingres-
 so  in quel momento e, cogliendo  al volo solo  l'ultima parte della  frase, 
 lancio' la diabolica richiesta: "Cosa senti, scusa ?". 
 Un  rarissimo microorganismo tropicale fino ad  allora latente si risveglio'
 nell'apparato uditivo  di H.D. Case causandogli una perforazione  bilaterale
 del timpano. Prognosi: sei mesi salvo complicazioni.
 Gio'71 stava diventando  realmente pericoloso, di questo passo avrebbe supe-
 rato i suoi  storici exploit ("Mamma voglio aprire un  libretto di risparmio
 presso il  Banco Ambrosiano",  "Che  bella la stazione  di Bologna",  "Toto'
 Riina e' inafferrabile");  di certo, grazie a lui ora avevamo un nuovo inte-
 ressante problema: come sostituire il compagno di sempre.
 Chi  si occupa di telecomunicazioni avra' certamente assimilato le inderoga-
 bili  leggi che regolano l'acquisto di un modem: non solo tutti i vostri co-
 noscenti avranno  pagato lo stesso  prodotto meno di voi, ma tre giorni dopo
 il ritiro e l'installazione dell'apparecchio, almeno due aziende statuniten-
 si annunceranno un nuovo protocollo in grado di incrementare la velocita' di
 trasferimento del 300%: il  primo upgrade sara' riferito  al modello  uscito
 dalla linea di assemblaggio appena dopo il vostro.
 Non tutti sanno pero' che tali assiomi, facilmente applicabili ad ogni  cal-
 colatore  o periferica, descrivono efficacemente anche l'ambiente umano;  la
 scelta del nuovo membro da inserire in un gruppo e' un'impresa ai limiti del
 possibile: una volta deciso il nome, spuntera' sempre qualcuno piu' capace e
 meritevole.   (-2-)
 Avevano risposto in  molti a quel nostro annuncio su Internet, ma per sosti-
 tuire Case si cercava un elemento veramente cool, non certo il primo venuto;
 un implacabile criterio selettivo elaborato da Burglar  avrebbe fatto strage
 dei pretendenti incapaci di superare le seguenti terribili prove:
 - Trovare l'unica istruzione  corretta in una routine lunga 350K  scritta da
   DDT.
 - Spiegare  Analisi II ad  Alzheimer facendogli superare  il relativo  esame
   entro quaranta tentativi.   (-3-)
 - Telefonare al 187 e  chiedere informazioni sul servizio di autodisabilita-
   zione, quindi  sorbirsi tutta la descrizione dell' "assoluta sicurezza" di
   tale opzione evitando di sghignazzare in faccia all'operatore. 
 - Individuare  almeno una relazione sentimentale di Phoenix della durata su-
   periore a 45 secondi.
 - Bere un caffe' caldo erogato dal distributore automatico installato presso
   il Centro di Calcolo del Politecnico, indipendentemente dal colore  random
   della bevanda.   (-4-)
 L'imparziale Burglar aveva severamente giudicato le prestazioni dei candida-
 ti  e la sua decisione finale, inappellabile, sanci'  l'ingresso di  Lazarus 
 Long nell'elite team; per la verita' Lazarus non aveva azzeccato neppure  un
 test, tuttavia i  generi alimentari che egli aveva nascostamente  consegnato
 al giudice, come tangente, erano  di ottima qualita'.  Del resto, le  citate
 prove contenevano un  trabocchetto che le rendeva virtualmente  impossibili:
 avete mai visto un'istruzione corretta in un programma di DDT ?
 Long era un prodotto in offerta speciale: incollando sull'apposita cartolina
 la prova di joining, ci fu spedito in omaggio Big Blue.
 I soggetti in questione, che da ora infesteranno il racconto, avevano svolto
 per pochi giorni il difficile ruolo di supervisori per il nodo Internet  del
 CDC; i fanciulli andavano fieri di questa loro esperienza, ma i responsabili
 della rete un po' meno.  Per rallegrare la serata, decisi di raccontare agli 
 altri hackers presenti la piccola  avventura alla quale i nuovi arrivati do-
 vevano la loro internazionale fama.
 "Quando gli accounts fake presso  il CDC superarono il numero di 750, su 200 
 iscritti, venne licenziato il root  per manifesta incapacita' di  gestione e 
 si comincio' a cercare disperatamente il successore. A questo punto, Lazarus
 Long decise di realizzare  il sogno della sua vita candidandosi al difficile
 compito;  essendo un ragazzo fondamentalmente onesto si preoccupo' subito di
 aggirare eventuali graduatorie tramite la solita raccomandazione. 
 Egli  nell'ordine: si iscrisse  alla massoneria; finanzio' la  nuova sede di 
 Scientology; compro' un abbonamento ventennale al Milan;  partecipo' in qua-
 lita' di padrino al battesimo del  nipotino di Michele Greco; trasformo'  il
 giardino in campo nomadi attrezzato su invito della Santa Sede; concesse al-
 la NATO l'uso stretegico della propria cameretta  e per chiudere in bellezza
 scagiono'  tutti i militari  inquisiti per la  strage di Ustica  ammettendo: 
 "Sono stato io con la fionda".
 La commissione delibero' in modo imparziale e casualmente scelse Lazarus co-
 me nuovo root; egli nomino' subito come suo vice Big Blue, sysop  gia'  noto
 al mondo per la sua necessita' patologica di leechin', nonche' autore di  un
 trattato sul piacere fisico indotto dal download, il "Kama-Supra".    
 Come  nuovo supervisore di rete, Lazarus installo' un sofisticato sistema di
 protezione creato da Big Blue; in pratica, ad ogni utente sorpreso a violare
 il  sistema sarebbe  stata inviata  una copia  della  rivista  "Abnormalia". 
 Ma Amnesty International proibi' il progetto definendolo una  violazione al-
 la dignita' umana, e la protezione software, priva del pericoloso  deterren-
 te, fu bypassata da un numero di hackers pari a circa 1/BM  (dove BM e'  una
 costante matematica adimensionale data dal  rapporto tra l'unita' di  misura
 internazionale di lunghezza, il metro, ed il raggio di Burglar. Vale appros-
 simativamente 3E-14).
 In seguito, il sistema protetto da Big Blue si dimostro' permeabile  ad ogni
 creatura vivente, vibrione del colera compreso, anche per la distrazione dei
 due ragazzi, impegnati in  attivita' nettamente piu' produttive: Long  aveva
 riclokkato a 95Mhz tutti i 386 per risparmiare sul riscaldamento  dell'aula,
 Big Blue trascorreva  il suo tempo cercando di scoprire da che parte si ver-
 sasse l'ammorbidente in quella strana lavatrice che si rivelo' in seguito un 
 lettore di nastri per VAX 9000.
 Quando il numero degli abilitati supero' di cinque volte la popolazione ter-
 restre, i bimbi  iniziarono a sospettare che alcuni di essi non fossero per-
 fettamente regolari e passarono all'azione deletandone ben due, che si  sco-
 prirono appartenere  rispettivamente al  Rettore e  al maggior  finanziatore
 del Centro. 
 Prima di lasciare il CDC per l'ultima volta, Big Blue ebbe il modo di sugge-
 rire un banale accorgimento per garantire la sicurezza  del sistema: abolire
 gli utenti. Se la carriera  di supervisori della coppia  di sciagurati fini'
 quella  notte stessa, cio'  non e' da imputarsi ad un semplice quanto  stra-
 meritato licenziamento: fu lo sventurato Risc a prendere coscienza del  tra-
 gico destino che quei due loozers stavano preparando per lui.   Cosi', in un
 eccezionale guizzo di intelligenza artificiale, la macchina prelevo' da  In-
 ternet un corso avanzato di Yoga, apprese in pochi minuti le tecniche di do-
 minio delle funzioni vitali, quindi fermo' il sistema di raffreddamento del-
 la CPU regalando una rapida e pietosa fine alle proprie sofferenze.  Il sui-
 cidio di un calcolatore fece notizia, ed oggi il "test di Long" ha definiti-
 vamente sostituito quello di Turing nel riconoscimento dell'AI".   (-5-)
 - Il breve racconto di quei recenti eventi  mise di buon umore il gruppo de-
 gli hackers, reduce dal lungo esilio forzato; fu deciso a maggioranza di ri-
 costituire per l'ennesima volta un sistema telematico privato affidandone la
 gestione, come prova d'appello, agli stessi Long e Big Blue. 
 Era evidente  che non potevano sussistere nello stesso territorio due gruppi
 hacking/phreaking che si autoproclamassero ciascuno "il migliore"; di conse-
 guenza la sfida con gli ex-loozers sarebbe stata immancabile come un bug  in
 una intro di Pitagora.


 Fine secondo capitolo


 NOTE Provvisorie:
 -----------------


 (-1-)    Simile analisi del  termine "operatore binario" risulta precedente-
          mente  utilizzata  e  diffusa da  FidoNet e  dai  collaboratori  di 
          Mik-Edi-Carina; a costoro spetta il copyright, Jettero ebbe solo il
          demerito di interpretare letteralmente il significato. 
          Agli  stessi autori e  spreaders si attribuisce  la definizione  di
          "multitasking" oggi universalmente accettata: "Tecnica di  gestione
          del software che permette piu' crash contemporaneamente".
          Consigliata ai medesimi personaggi l'introduzione della scioccueiv-
          siana  "Terminale: unita' periferica di I/O affetta da un morbo al-
          l'ultimo stadio".
          (Cfr. FidoNet 2:333/317; FidoNet 2:331/311; X25 22950135 Itapac).

 (-2-)    Questa  proposizione si  assume come postulato, e' invece dimostra-
          bile il teorema:  "Preso un essere umano lamer qualsiasi, esistera'
          sempre qualcuno di livello culturale inferiore".  
          Sia infatti  lam(x) la funzione esprimente  il grado di incapacita'
          dell'individuo x;  sussistera' sempre la  relazione lam(x) < lam(g)
          dove g e' Guile.  Inaccettabile per Hp l'apparente paradosso x=g in
          quanto negato dalla  prima parte  dell'enunciato: si richiede che x
          sia un essere umano.

 (-3-)    Com'e' noto, nell'ultimo appello di Analisi II, Alzheimer ha rispo-
          sto alla richiesta di  "definizione di integrale"  presentando  una
          fetta biscottata alla crusca.  Questo  gli e' valso un invito a ri-
          presentarsi all'esame non prima del giugno 2007.

 (-4-)    Sembra  che tale erogatore  di bevande venga utilizzato  dal sovra-
          stante laboratorio di chimica per lo smaltimento dei rifiuti tossi-
          ci;  la perizia tecnica, firmata  diversi anni  fa dall'allora col-
          laudatore Michele Sindona, ha escluso comunque rischi per la salute
          degli studenti.
          Nel periodo in cui Lazarus Long fu responsabile del CDC, gli accad-
          di scambiare  il toner di  una stampante laser con la  cartuccia di 
          cacao in polvere  destinata al distributore automatico; questo pro-
          dusse la prima tesi di laurea in Ingegneria  stampata in 256 grada-
          zioni di Nesquik, mentre la cioccolata risulto' leggermente miglio-
          re del solito.
  
 (-5-)    Alan Turing, atleta, pioniere dell'informatica e geniale esperto di
          algoritmi, propose nella prima meta' del secolo la definizione ope-
          rativa di Intelligenza Artificiale ideando il  test che oggi  porta
          il suo nome.   Consiglio tuttavia a Lazarus Long di non sbandierare
          troppo  fieramente il  paragone tra lui ed  il suddetto  individuo:
          Turing mori' suicida nel  1952 a seguito di una  condanna per reati
          di carattere omosessuale. 
          
 








 
