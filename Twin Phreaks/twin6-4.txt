 

----------------------------------------------------------------------------
CAPITOLO QUARTO

Se un esperimento funziona, qualcosa e' andato male.
(Prima legge di Finagle)
----------------------------------------------------------------------------

- In effetti le  informazioni che trovammo  in mailbox (Silk  comunicava solo
tramite  casella postale  telematica: per parlare con  la madre utilizzava un
LAN cameretta-soggiorno) chiarirono  alcuni aspetti della  vicenda per creare
come al solito nuovi interrogativi.
I seguaci di Twin Phreaks non potranno non rammentare lo straordinario incon-
tro con intelligenze extraterrestri narrato nel quinto racconto; quel lontano
episodio, peraltro conclusosi nel migliore dei modi, aveva purtroppo avuto u-
na imprevista ed assolutamente poco piacevole conseguenza:  ricordate la sala
di  ricerche biogenetiche  in cui, solo grazie a Gio'71, la tragedia di Guile
aveva avuto un lieto epilogo ?    (Cfr. "Twin Phreaks 5: the silence  of  the
lames", NdMFB). L'angoscia per la sorte del povero ragazzo occupava prepoten-
temente i nostri pensieri, ed i nuovi amici alieni ci stavano accanto in quel
terribile momento; solo un'infima entita' come Shock Waves avrebbe potuto ap-
profittare della disattenzione  generale per trafugare il materiale ed i dati
relativi ad un esperimento top secret in corso nel laboratorio. 
E' noto che  negli esseri viventi, ed in particolare nella  nostra specie, la 
capacita' di apprendere ed elaborare informazioni raggiunge un livello eleva-
tissimo  nei primi anni di vita e  decresce rapidamente all'aumentare dell'e-
ta'; non esistono eccezioni a questa regola, semmai un valido fattore discri-
minante e' rappresentato  dalla durata della  prima e privilegiata  fase: nel
caso di  Heller il  potenziale di  super-apprendimento si era estinto a  0.34
nanosecondi dal primo respiro.
Gli esseri  venuti dallo spazio, fisiologicamente non  dissimili da noi al di 
la' del puro aspetto esteriore, presentavano, come prevedibile,l'identica ca-
ratteristica;  per questo erano stati spinti a costruire  con  un sofisticato
procedimento di  ingegneria  genetica  un particolare tipo di microorganismo.
Le colonie di tale essere unicellulare sarebbero state  in grado di ripristi-
nare  quel dono tipico dell'infanzia, garantendo al soggetto trattato capaci-
ta' fuori dal comune: con una semplice iniezione pneumatica, le cellule tran-
sgeniche avrebbero trovato la loro collocazione ideale tra i neuroni del  ri-
cevente rimpiazzando quelle sinapsi ormai atrofizzate per sempre.
Il  folle Shock Waves  aveva deciso, tornato  sulla Terra, di compiere su se' 
stesso il fantascientifico esperimento, ovviamente grazie alla collaborazione
di Jettero Heller che aveva ricevuto  per il compleanno la  scatola gioco "Il
piccolo  ingegnere  genetico" completa di proiettore di radiazioni ionizzanti 
per divertenti esperimenti sul gatto di casa.  
I risultati incredibilmente  positivi di quel test  avevano condotto Heller a
ripetere l'esperienza su Guile, ed anche in quel caso il lamer aveva raggiun-
to velocita' di apprendimento tali  da poter essere considerato un genio: era
stato lui a risolvere uno dei  piu' noti enigmi archeologici dell'era moderna
dando  finalmente significato alle note iscrizioni rupestri preistoriche pre-
senti in alcuni nostri Parchi Nazionali: si trattava di banners con  cui  SIP
annunciava  la rapida introduzione di un efficace sistema di sicurezza a pro-
tezione del servizio 1651; fu cosi' noto come tale avviso venisse regolarmen-
te spreadato ogni dodici mesi da ormai alcune migliaia di secoli.
Stimolato  dai risultati raggiunti  (e da cosa, altrimenti ?) anche  Jettero, 
per ultimo,  aveva preso la fatale decisione  di unirsi a quell'elite artifi-
ciale. La tragedia era compiuta. 
Nessuno  avrebbe potuto immaginare la  gravita' degli effetti collaterali in-
dotti dalle microentita' viventi  inoculate nel sistema nervoso  dei ragazzi;
d'altronde la tecnica  era ancora sperimentale, oltre che  studiata per forme
di vita differenti. Il risveglio forzato delle capacita' di apprendimento in-
fantili comportava a lungo termine l'indesiderato ripristino  del grado di e-
laborazione e ragionamento  tipico della tenera eta': il trattamento  offriva
si' la stessa immensa capacita' di imparare cose nuove posseduta di un bimbo,
ma al prezzo di allineare agli stessi livelli le altre funzioni cerebrali.
- Sapevamo  finalmente la verita', ma cosa potevamo  fare per i tre sciagura-
ti, regolarmente vittime dei loro stessi errori ?
Prenderci cura dei loozers sino  all'eta' dell'autosufficienza, se  mai fosse
giunta, non era neppure in discussione... piuttosto che autorizzare una simi-
le decisione avrei passato una notte con Phoenix; purtroppo non avevamo  nep-
pure modo di metterci in  comunicazione con le intelligenze aliene potenzial-
mente in grado di salvare i loozers, e cio' significava  che, tanto per  cam-
biare, sarebbe toccato a noi effettuare un disperato tentativo, anche a costo
di spegnere per sempre quelle tre peraltro poco rilevanti presenze. 
La responsabilita' di una strategia  che avrebbe potuto segnare per sempre le
vite  di tutti  i presenti non poteva essere assunta neppure da me. In matti-
nata fu deliberato che solo l'assemblea degli hackers al gran completo avreb-
be potuto vagliare ed approvare eventuali proposte in merito al terribile av-
venimento, pertanto ad un commando di  volontari fu affidato l'arduo incarico
di liberare Timescape. Di Case, non avevamo piu' notizie; Big Blue si degnava
di  dar segno della sua presenza in Sede soltanto per usufruire del bagno, da
cio' il popolare detto: "Gli amici si vedono nel momento del bisogno".
BTK e Pitagora  si occuparono  invece di convocare in citta'  l'ultimo membro
ancora mancante all'appello, Tron, trattenuto nella sua citta' natale da  im-
pegni  di carattere  sentimentale: la sua dolce ragazza stava  per affrontare 
gli esami di quinta elementare.  (-1-)
Tron manteneva da lungo tempo la famiglia  grazie al viscido commercio di in-
formazioni h/p: in pratica si guadagnava il pane grazie agli incassi derivan-
ti  dallo spreading di metodi di phreaking, da cui il proverbio: "Vendere PAD
per focaccia". Fu rintracciato dopo lunghe ricerche tramite lo scanner compi-
lato da Pitagora  sotto Procomm Plus... un  lavoro davvero  impegnativo, con-
siderato che la  programmazione del  modem richiedeva un lungo lavoro manuale
senza l'ausilio di alcuna utility di autocoding, da questo la locuzione lati-
na "Scripta manent", cioe' "gli script si fanno a mano".   
Gio' 71 volle augurare al poveraccio "buon viaggio", sicche' la linea  ferro-
viaria che dal suo paesucolo sperduto avrebbe dovuto condurre Tron sino a noi
fu bloccata all'altezza di Firenze: gli abitanti di tale borgo erano scesi in
piazza per  sostenere energicamente  la loro richiesta di modificare la sigla 
della provincia. Mai piu' quello  sciagurato "FI" colpevole di  identificare,
con il rischio di  pericolose ed umilianti confusioni, la diabolica categoria
dei Fornitori di Informazione Videotel.  
(Tangentopoli, infatti, e' Euro Disney in  confronto al VDT: sommando i  pro-
venti illeciti  delle truffe organizzate  da alcuni F.I. si potrebbe  persino
pagare l'installazione di una linea ISDN; cio'  suggerisce l'immensita' della
cifra).   (-2-)                                                  
- Ho gia' spiegato  come Silk conoscesse alla  perfezione dai  risultati  del
campionato Esordienti A di Bolzano agli orari dei treni notturni in Cile.
Piu' che logico  che la timida fanciulla  fosse venuta a conoscenza dell'esi-
stenza del diario segreto di Timescape;  conosciuta la repulsione provata dal
ragazzo nei confronti di carta e penna, fu prevedibile  come egli avesse  ov-
viato  all'inconveniente aprendo una  Voice Mailbox su 1678 internazionale in 
cui registrare costantemente le esperienze giornaliere.
Lazarus si era quindi dato da  fare per hackerare il codice di sicurezza  del
VMB emettendo valanghe di toni attraverso il Courier, modem che portava  que-
sto nome grazie alla  possibilita', tramite  apposito settaggio, di giocare a
tennis con l'utente. Dapprima, un deprecabile errore  aveva messo  in discus-
sione  l'intero progetto: Long, che  aveva una certa affinita' con i loozers, 
aveva aperto la Mailbox Vocale di Guile  con tutto il suo contenuto di mitici
appunti, compresi  quelli piu' "datati" e piu' consoni allo  stile  standard,
nonche' lame, del ragazzo. La tariffazione dei servizi telematici, com'e' ri-
saputo, consiste principalmente di costi  "a tempo" e costi "a volume";  ave-
vamo appreso quindi che, secondo Guile, per eliminare  la pesante  componente
della tassazione "a volume" sarebbe stato sufficiente tagliare i cavetti del-
l'audio uscenti dal computer.   (-3-)
Per fortuna, ci eravamo ripresi in fretta dallo choc e, dopo alcuni milliSilk
(-4-) di chat con lo storico  maestro di Timescape, ovvero SCSI, ci era stato
possibile individuare il target  corretto nonche' la cronaca  completa  della
vita carceraria  dello sventurato regolarmente depositata in VMB;  su  quelle
informazioni avremmo basato il piano per la sua fuga. Era impossibile pensare
che Timescape non si fosse  portato un dialer in  galera; Lazarus  ad esempio 
non avrebbe mai potuto farlo: la sua mente primordiale non aveva afferrato la
possibilita' di  comporre un numero  telefonico tramite  10 cifre, sicche' il 
suo apparecchio aveva trecentoquaranta tasti, uno per ogni sequenza completa.
- Non si puo' dire che Timescape se la passasse male; rispetto agli altri de-
tenuti godeva anzi di qualche piccolo privilegio: 12 ore d'aria, cella singo-
la con doccia,  videoregistratore, stereo, luce diffusa e arredamento in pel-
le; in  compenso, ogni guardiano  disponeva di illimitati contatti telefonici
gratuiti con la propria famiglia lontana (il tenue legame tra queste due par-
ticolarita' fu definito una ridicola illazione).
Tuttavia il carcere era sempre carcere, ed anche  se il ragazzo  si manteneva
di buon  umore pensando ai carding  futuri (in fondo, finche' c'e' VISA  c'e' 
speranza) la mancanza di liberta' si faceva sentire nello spirito ribelle del
folle hacker.
Permettergli di evadere non sarebbe stato uno scherzo; oltretutto  BTK si era
gia' fatto notare anche troppo: alla richiesta della polizia penitenziaria di
compilare un modulo, il lamer aveva risposto  cercando di trasformare  trenta
secondi di tracksound (.MOD) in un file oggetto.
Fortunatamente per quei poveri sprovveduti,  l'esperienza  mi aveva insegnato
molte cose: non a caso avevo scelto una domenica per  effettuare l'arduo ten-
tativo.   Si e' detto di come Timescape godesse di una certa liberta' all'in-
terno dell'edificio carcerario: gli erano concessi parecchi colloqui con ami-
ci e parenti, da svolgersi a condizioni particolarmente favorevoli per il de-
tenuto: liberta' assoluta  di parlare con i visitatori, assenza di guardiani-
censori e sorveglianza della speciale saletta-parlatorio assicurata unicamen-
te da un impianto televisivo a circuito chiuso. Ora, tale speciale stanza ri-
servata ai detenuti modello, era dotata di una simpatica finestrella protetta
da un vetro corazzato che si apriva (per modo di dire)  direttamente sul muro
perimetrale esterno. 
Tempo addietro, Adventure Seeker aveva scoperto che orientando in modo appro-
priato le orecchie  paraboliche di Burglar era  possibile ricevere  programmi
televisivi trasmessi su  frequenze inferiori  alla banda  convenzionale:  tra
questi, e' noto  a tutti, vi sono le  immagini in diretta  di ogni partita di
calcio domenicale, quelle che i networks trasmettono esclusivamente ai propri
commentatori in studio evitando  la  possibilita' di ricezione da parte di un
qualsiasi telespettatore ordinario. Ed  il calcio, anche a  Twin Phreaks, era
una brutta malattia da cui nessuno poteva dirsi immune. Nessuno... neppure le
guardie carcerarie costrette al pallosissimo turno festivo.  Cosi', quando le
immagini degli incontri piu' attesi avevano  magicamente sostituito le noiose
videate fisse che risplendevano normalmente nei monitors, i sorveglianti, ben
lungi dal segnalare tempestivamente  l'inconveniente tecnico chiedendo  spie-
gazioni, si erano goduti il piacevole imprevisto  reso  possibile dal  fanta-
scientifico interfaccia Burglar-coassiale progettato e realizzato dallo stes-
so Seeker.
Il  controllo televisivo a circuito chiuso ora non costituiva piu' un proble-
ma; una volta scollegato  Burglar dalla presa CVBS il sabotaggio al centrali-
no telefonico interno  dell'istituto di pena, operato da Tron, avrebbe comun-
que impedito  la repentina segnalazione  della fuga, consentendoci  di eclis-
sarci attraverso una vecchia rete di cunicoli nota solo ad Hydra.
- "Saluta Timescape, Phoenix", invitai amichevolmente; la ragazza esegui' con
gioia, frantumando il vetro antiproiettile  al tungsteno che ancora  separava
il detenuto dalla liberta'; un fresco vento  autunnale saluto' i  primi passi
del fuggiasco fuori da quelle opprimenti mura, e leggero ci porto' con se'. 


Fine Quarto Capitolo
--------------------



NOTE al quarto capitolo

(-1-)     Lo  scopo  di questa precisazione e' quello di rivelare ai timidi e
          riservati lettori i  fatti privati di Tron. In particolare si rende
          noto  che tra il suddetto  e la sua dolce meta' sussiste una diffe-
          renza anagrafica di 0.0000004 Bs (1 Bs = 1 Burglarsecondo = 225 mi-
          lioni di anni). 

(-2-)     Mi scuso con alcuni amici che svolgono la professione di F.I.:  non
          dubito della loro onesta'! Lo dico per il mio elevato senso di giu-
          stizia, e soprattutto per il 30% di tangente che essi mi versano o-
          gni due mesi, in cambio del mio silenzio.

(-3-)     Alla  tassazione a  volume e' legato un  simpatico aneddoto: quando 
          tali coefficienti di addebito furono  introdotti per la prima volta
          da una compagnia telefonica non fu  subito chiaro  a quale sorta di
          "volume" fossero riferiti, e l'allora giovanissimo  Burglar fu pre-
          so dal panico.   In effetti, se si fosse  valutato il  costo  della 
          chiamata in base alla quantita' di spazio planetario occupato dall'
          utente, il futuro phreaker avrebbe  dovuto versare per  ogni minuto
          di  trasferimento  dati una  quantita' di denaro  pari al doppio di
          quella circolante in Europa.

(-4-)     All'onnipresente Silk, l'Ufficio Internazionale Pesi e Misure deci-
          se nel 1991 di  riferire l'unita' di misura  internazionale  per la
          durata dei dialoghi telematici.   Secondo la definizione  corrente, 
          1 Silk (Sk) rappresenta il tempo  medio trascorso in chat dall'omo-
          nima utente e vale 651h 18' 32" e 4 decimi.
          La presunzione della suddetta  nel continuare a  definirsi di sesso
          femminile, contribui'  alla  veloce diffusione a  livello  mondiale 
          di questa comoda unita'.

       

