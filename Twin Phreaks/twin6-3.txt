
Preview 0.8
(Testo non definitivo)


----------------------------------------------------------------------------
CAPITOLO TERZO


----------------------------------------------------------------------------

- La competizione  telematica tra la nostra  board e quella  degli ex-loozers
avrebbe senza dubbio  decretato il successo di uno dei due  gruppi e la morte
di quello rivale.
Per essere preparati al meglio e far colpo sui potenziali supporters, Long a-
veva proposto di richiedere  l'assegnazione di un numero verde  ad una  linea 
della BBS; Burglar era rimasto  stupefatto: dunque l'ex-root ignorava i costi
di tale servizio, di  poco inferiori a quelli del programma spaziale america-
no.  Si scopri' cosi' che Lazarus aveva sempre immaginato i numeri verdi come
riferiti  ad ipotetici telefoni catalizzati: gli  unici esentati, in  caso di
grande traffico sulle linee, all'obbligo delle chiamate a numeri alterni (so-
lo utenti con ultima cifra pari nei giorni pari e dispari in quelli dispari).
Il riferimento a centrali telefoniche catalitiche era semplicemente ridicolo,
tutti sapevano che le distrettuali sippine erano, in realta', diesel. Per pu-
nizione, Lazarus fu nominato assistente del redivivo aspirante coder BTK.
In quei giorni, BTK aveva  scritto alla Apple una  feroce lettera di protesta
in merito alla LaserWriter II: spinto  dalla necessita' di  ripodurre  alcuni
documenti in reverse, egli era riuscito facilmente a procurarsi una risma  di
carta nera, ma da allora vagava per tutti i punti vendita Macintosh alla  ri-
cerca dell'introvabile toner bianco. 
I due si misero a lavorare insieme alla  sprotezione di un  tipico  programma
per PC: un'utility per calcolare quante carote per metro quadrato seminare in
Bangladesh  onde nutrire gli  eventuali conigli giunti a nuoto dall'Australia
(software in quarantasei dischi protetto da tre dongles).   (-1-)
- Il breve periodo che segui' si distinse per un'intenso  ritorno ad una sag-
gia ed onesta attivita' h/p: le due banche dati, la nostra e, parallelamente,
quella di Jettero, Guile e Shock Waves, pubblicavano ogni dodici ore l'elenco
dei sistemi violati dai rispettivi teams:  questo avrebbe permesso una preci-
sa valutazione (tramite regolare punteggio)  delle capacita' di intrusione di
entrambe  le squadre di  cool guyz, fino a giungere  alla proclamazione della
definitiva elite. In particolare, ambo le parti si accanirono contro networks
stranieri; non tanto per paura della legislazione locale, quanto per il fatto
che  l'hacking di un servizio VDT/Itapac  comportava, sulla base della diffi-
colta', un punteggio negativo.   (-2-)
I perdenti, per decisione unanime, avrebbero dovuto gestire per diciotto mesi
un point della banca dati di Floor.  (-3-)
- Al termine della prima settimana  la bilancia pendeva oggettivamente in fa-
vore dei nostri antagonisti: non capivamo come nessuna protezione potesse re-
sistere loro. Eppure non c'erano trucchi, o almeno cosi' sembrava. 
Ma dopo  qualche tempo  la brusca inversione  di tendenza: non solo il nostro
team riusci' a sorpassare la presunta nuova elite in graduatoria, ma addirit-
tura la parabola delle capacita' professionali dei tre ex-loozers sembro'  a-
vere definitivamente imboccato il tratto discendente.
Se le cose si fossero normalizzate con il ritorno di Jettero e soci ai livel-
li infimi di default, forse non avremmo mai scoperto il motivo di quel  lumi-
noso exploit che aveva regalato  un effimero e fugace chiarore  alle loro in-
sensate esistenze.   Ma la regressione ando' ogni oltre possibile pronostico:
i ragazzi  cominciarono a dare prova  di pesanti deficit  mentali, molto piu'
gravi di quelli a cui ci eravamo ormai abituati negli anni di permanenza sul-
la scena telematica.  Il primo sintomo  rilevante fu una spaventosa decisione
presa da Shock Waves e confermata dagli altri membri di quel gruppuscolo: so-
stituzione  di tutti gli USR e Zyxel in  loro possesso con i famigerati modem
Supra V32bis, gli unici ad incorporare un auto-generatore di spurie (ogni an-
no, per non annoiarsi con le solite, si  poteva  acquistare una  EPROM con un
nuovo set di spurie residente) nonche' un  custom chip in grado di sterminare
gli eventuali caratteri che avessero raggiunto correttamente il video.
Di li' a poco, anche  Guile dimostro'  l'impellente  necessita' di una visita
neurologica acquistando presso un punto vendita SIP il terrificante primo mo-
dello di cellulare Motorola, incubo di  un designer folle  ossessionato dallo 
Stealth Fighter USA;  il prodotto era  infatti dotato di un incalcolabile nu-
mero di spigoli che lo rendevano, oltre  che arma impropria, il solo telefono
antiradar al mondo.  A parte quello rifilato a Guile, la storia tramandava l'
avvenuta vendita di altri due soli apparecchi: il primo, comperato da un fun-
zionario dell'ambasciata  cinese, era utilizzato dallla propaganda del regime
di quel  Paese come simbolo  delle mostruosita' del capitalismo  occidentale; 
l'altro era  stato ordinato per errore da un'officina di autoriparazioni per-
che' i meccanici l'avevano scambiato per un albero a camme.
Al di la' del  contatto virtuale via modem, nessuno di  noi aveva piu' incon-
trato Jettero ed i suoi degni amici dal giorno del meeting seguito al  nostro
ritorno. Capimmo che, a quel punto, una visita agli sciagurati sarebbe  stata
d'obbligo: troppe domande pretendevano una risposta; l'unica certezza  era la
solita... ancora una volta quei maledetti lamers ci avevano nascosto  chissa'
quale terribile segreto. 
"Tutti a nanna ora..." decise  The Brain "domani pomeriggio  faremo un'incur-
sione nell'appartamento di Jettero". Approvammo e ci ficcammo sotto le coper-
te  (Burglar aveva  affittato il Palatrussardi  per usarlo come sacco a pelo) 
nell'attesa del fatidico giorno successivo.  Ma saremmo giunti troppo  tardi.
- Lo spettacolo che ci attendeva non fu dei migliori: accucciato in un  ango-
lo, Jettero Heller cercava  pateticamente di  raddrizzare una pila di cubetti
colorati, mentre Shock Waves  percorreva il soggiorno a gattoni con in spalla 
un Guile allegramente urlante.
Completamente ignorato, il terminale sulla scrivania di Heller spandeva  inu-
tili caratteri; l'unico prodotto informatico a raccogliere una minima  atten-
zione da parte dei tre  poteva dirsi il modem, ma  solo grazie ai LED lampeg-
gianti.   Adventure Seeker non era tra noi, ma una volta dimostrata l'incapa-
cita' di  Guile e compagni di parlare e  camminare, nonche' osservato il loro
ingresso (dopo l'emissione di un numero  imprecisato di incomprensibili paro-
line)  in una  fase stazionaria di grida e  pianti, fu  formulata un'ipotesi: 
forse le loro gia' deboli menti avevano subito un lievissimo regresso.
DDT, tempestivamente  convocato, tento' disperatamente  di far addormentare i
ragazzi (se cosi' potevamo chiamerli) playando il suo ultimo modulo. Rimedio'
una denuncia da parte della Lega anti-vivisezione, convinta che nell'apparta-
mento  si  seviziassero animali, ma nel  complesso  riusci' nell'intento:  il
cervello primordiale di quelle  fragili creature reagi' agli strazianti suoni
con un sonno pre-comatoso. 
- Come si potra' intuire, non avremmo potuto aiutare gli sventurati senza co-
noscere a priori le cause del loro repentino  ritorno all'infanzia, e nessuno
dei tre si  dimostrava ovviamente in  grado di fornirci una  spiegazione  dei 
fatti.   Solo una persona poteva sciogliere questo dilemma, mi affrettai per-
tanto a  correre da lei prima di un'ulteriore degenerazione degli eventi.
Si trattava di Silk  (il che e' prevedibile altrimenti non avrei sprecato ben
cinque righe del primo capitolo per presentarla),  primatista mondiale per il
maggior  numero di alias cambiate  in un minuto (169), detentrice del  record 
europeo per  la quantita' di mailbox aperte e premio  Nobel per la pace 1993:
chattando  contemporaneamente  con l'intera popolazione  serbo-bosniaca (Silk
aveva "qualche" shell UNIX a disposizione) la  fanciulla era  riuscita a  di-
strarre gli abitanti di tali disastrate regioni dalla guerra civile.  
Rispettosa  della vita privata  altrui piu' o meno quanto l'ex-KGB, la  bimba 
possedeva l'interessante  particolarita' di sapere  sempre tutto di tutti, in 
tempo reale (si diceva  rifornisse diciotto agenzie di stampa disseminate nel
mondo). Silk non aveva mai collaborato volentieri, ed il periodo di detenzio-
ne non aveva certo incrementato la sua disponibilita', ma  la minaccia di ri-
velare alle autorita' una sua ulteriore piccola frode (aveva cardato una vil-
letta  facendosela spedire in 616.455 pacchetti di  materiale  prefabbricato) 
suscito' immediatamente in lei un desiderio  di collaborazione incredibilmen-
te  spontaneo. Per rimanere in  costante contatto, misi a  disposizione della
ragazza  un PBX che offriva gentilmente una linea esterna a chi avesse emesso
il tono "*"  (in inglese, "star") sul  segnale di attesa;  da questo  il noto
brano musicale "Waiting for a star to call".  (-4-)
Di certo, i nuovi  segreti di Twin Phreaks non  sarebbero rimasti tali ancora
per molto.
"La nebbia si dirada !" esclamo' Gio'71, ed esplose una raffineria. Sentendo-
si in colpa, lo stesso individuo aggiunse: "Era solo un modo di dire, un  pa-
ragone... i  nostri dubbi  stanno svanendo, come  neve al sole".  Una slavina 
seppelli' cinque villaggi.   



Fine terzo capitolo


NOTE provvisorie
----------------


(-1-)    Il software per PC  disponibile nelle varie banche dati segue imman-
         cabilmente le seguenti ferree regole:
         - Ogni nuova release di un certo programma e' preceduta da almeno 82
           fake e seguita da un minimo di 25.
         - La versione autentica genera un CRC Error sull'ultimo file da de-
           crunchare (su un totale di 1146), che ovviamente e' il caricatore.
         - Se i 10 dischi  di software che avete leechato si  scompattano re-
           golarmente, il programma  necessita sicuramente di un 11esima par-
           te introvabile online. Di norma, manca l'installer.
         - Se tutto  e' stato installato regolarmente, la  prima  routine  fa
           riferimento ad una scheda  conosciuta solo in una  remota  regione
           dell'Uganda e mai importata.
         - Se per miracolo la vostra  configurazione e' valida, il  programma
           si dimostra essere piu' inutile di Alzheimer.
         - Le tre utilities all'anno veramente degne del loro nome  hanno te-
           sti e docs in eschimese arcaico.

(-2-)    I punteggi conseguiti  per la violazione di un  sistema, preventiva-
         mente approvati dai contendenti, erano stati computati mantenendo la
         diretta proporazionalita' con gli anni di galera rifilati a Timesca-
         pe per lo stesso reato.
         Tipici  valori negativi erano  invece i seguenti: calcolo del codice
         segreto  via  operatore nel primo  formato di carta  di credito  SIP 
         (punti -989);  accesso non autorizzato  al  PSN nazionale (p. -657);
         clonazione di un veicolare 450MHz (p. -124);  10Mb di DL scroccati a
         Bluelight  con  account  fake (p. -55);  procurato crash  di Strange
         Land, ammesso di distinguerlo tra quelli spontanei (p. -34). 

(-3-)    La terribile pena  non era  rappresentata tanto  dalla gestione  del 
         mailer in  se'  (Floor non era  legato a networks  ed aveva in tutto 
         cinque utenti, quindi il traffico di messaggi si  poteva considerare
         sopportabile)  quanto  dalla  possibilita' di frequenti  chat con il
         boss, non appena egli avesse scovato l'apposita opzione, che cercava
         da otto mesi, mel menu principale.  

(-4-)    In  campo musicale, il pezzo piu' famoso  rimane "Living  in a box",
         del gruppo ominimo, straziante storia  di un povero aspirante  phre-
         aker del  Terzo Mondo il quale, ignorando  l'esistenza dei  circuiti
         integrati, costruisce  un toll fraud device  grande come un apparta-
         mento.








