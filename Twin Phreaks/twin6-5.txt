

-----------------------------------------------------------------------------
CAPITOLO QUINTO

Chi ben comincia, finisce male.
Chi comincia male, finisce paggio.
(Legge di Pudder)
-----------------------------------------------------------------------------


- Tron  si  era  premunito di  sabotare l'intero  gruppo delle linee  uscenti
dall'impianto telefonico  dell'edificio carcerario  applicando un  generatore
di rumore bianco da 70 dB  al centralino; non  aveva pero' riflettuto  su  un
particolare: tale modifica, filtrando  il backnoise preesistente,  costituiva
un  incredibile  miglioramento  della  qualita' del  segnale  rispetto   allo 
standard SIP.  Sicche', l'intrusione era stata subito scoperta dagli  addetti
al servizio insospettiti dall'evento, e con essa la fuga dell'hacker. 
Cronaca tramanda che i sorveglianti del ragazzo, rei della fatale distrazione
calcistica, furono  costretti per  punizione alla  visione  dell'Ampex di uno
short pubblicitario nel quale Gio'71 faceva i migliori auguri di Buone Feste.
Ricordavamo quel nastro... era stato registrato molti anni addietro a cura di
un'importante azienda produttrice di mangime per animali:  i folli dirigenti,
colpiti dal suo  amore per le fragili creature, avevano  scelto Gio' come in-
terprete della campagna pubblicitaria natalizia.  Pochi giorni piu' tardi, un
lieve errore nel dosaggio degli ingredienti  di un prodotto  (TCD-diossina al
posto del sale) aveva sterminato  nel mondo  due milioni di  gatti, cosi'  il 
progetto era stato accantonato.  L'atroce fine degli sventurati guardiani non
ci e' nota, ma  considerati gli  effetti della  gita scolastica in Ucraina di
Gio'71 nel Chernobiliano 1986, non sussiste dubbio riguardo alla sua potenza.
- Per nulla preoccupato, Tron si alzo' presto la mattina successiva e telefo-
no' alla sua tenera ragazza riempiendola di complimenti per il brillante esi-
to dell'esame svolto; "Un grazioso regalo ora e' d'obbligo" penso' Tron, e si
precipito' a comperarle un biberon nuovo.   Fortunatamente, si premuni' anche
di acquistare il giornale  per  informarci delle reazioni al nostro blitz.
La  fuga del  discepolo di SCSI fu relegata nella  cronaca  locale: l'idea di
regalare  un po' di notorieta' ad un innocente team H/P a quanto pare non era
gradita, ma porre la notizia proprio accanto ad uno spazio pubblicitario sip-
pino suono' come un'offesa mortale.
L'inutile riquadro descriveva un nuovo palmare SIP. Anni di ricerche per eli-
minare quasi completamente ogni minimo disturbo da campi elettrostatici; que-
sto apparecchio, secondo l'Azienta Telefonica, avrebbe  stroncato la  concor-
renza in quanto poteva essere avvicinato a schermi televisivi o monitors sen-
za produrre alterazioni del segnale.  (La confezione comprendeva il cellulare 
ed palo di rame lungo un metro da piantare nel terreno e collegare al telefo-
no onde disperdere le cariche statiche).  (-1-)
La presenza  di Timescape ci fu comunque d'aiuto: il gruppo era finalmente al
completo ed Adventure Seeker avrebbe  potuto esporre i  risultati  dei propri
studi. "Il fascicolo delle relazioni, prego" chiese cortesemente Seeker a Pi-
tagora, ma Pitagora equivoco' il termine "relazioni" e fece portare  l'elenco
degli pseudo-legami sentimentali di Phoenix noleggiando un treno merci.
Questo ci fece perdere del tempo prezioso e  quando l'equivoco  fu finalmente
chiarito Guile, Jettero e Shock Waves erano ormai  regrediti allo  stadio  di
neonato prematuro.  Seeker diagnostico' 24 ore di vita, trascorse le quali le
menti dei tre soggetti  avrebbero perso il controllo  delle funzioni respira-
torie;  Phoenix svolse comunque  un ruolo di primo piano  nell'aiutare Seeker
a svolgere le necessarie analisi: ogni volta  che sospirava  eseguiva un'eco-
grafia.  
Noi hackers  avevamo scarse  conoscenze in campo genetico, il  nostro massimo
era arrivare a teorizzare che, se  la sindrome di Down era causata dalla pre-
senta di 47 cromosomi invece di 46, il  DNA di Guile dovesse come minimo con-
tenerne 72.   Anche Seeker, seppure affermato fisico teorico, non aveva gran-
de cultura in materia; nonostante cio' il pietoso  stato del trio  di loozers
ci spinse a decidere che  qualunque esperimento  sarebbe stato lecito  pur di 
restituire  agli sciagurati  quella capacita' di  intendere e  volere che  la
natura aveva concesso loro.  Non che fosse notevole, intendiamoci  (per usare
le parole di The Brain: "il giorno in cui fu distribuita l'intelligenza, Jet-
tero stava  chattando"), ma per  lo meno ci avrebbe permesso di  continuare a
divertirci alle loro spalle come ai bei tempi.  
E  a proposito di The Brain, bisogna dire che in quel difficile momento fu il
meno  presente: era rimasto  coinvolto, suo malgrado, in  una feroce polemica
con i tossici della citta', che, riuniti in regolare associazione, gli aveva-
no presentato la formale richiesta di lasciare qualcosa anche a loro.  Cosi',
a peggiorare le sorti, ci venne persino a mancare la costante consulenza  del
piu' grande esperto  di introduzione nell'organismo umano di sostanze  varie.
- Incredibile a dirsi, Pitagora ebbe un'idea; gliela suggeri' proprio  quella
tanto disprezzata inserzione  pubblicitaria della SIP.  Dovete sapere che era
proprio di quei giorni una campagna stampa della  Societa' Telefonica volta a
mitigare i crescenti attacchi di alcune associazioni sanitarie verso le over-
dose elettromagnetiche emanate dalle antenne  trapezioidali che dall'alto de-
gli ormai familiari tralicci garantivano (si fa per dire) la copertura radio-
elettrica ai telefoni portatili.  Secondo un crescente numero di studiosi, l'
elevata frequenza causava seri  danni all'apparato  cardiocircolatorio, cosi'
l'ingegnere responsabile della manutenzione aveva  voluto intervenire di per-
sona diramando  il seguente comunicato:  "Abito a pochi  metri da uno di quei 
tralicci e vi posso assicurare che le radiazioni sono del tutto innocue.   Mi
venisse il settimo infarto se non e' vero !".
Per rincarare la dose, l'azienda aveva dato  inizio ad una martellante propa-
ganda atta a smantellare l'infame pregiudizio secondo il quale le onde ultra-
corte avrebbero provocato disturbi genetici.  Nelle foto diffuse dalla Compa-
gnia appariva una felice famiglia che da anni  ed anni viveva  in prossimita'
di una  delle antenne piu' potenti in citta': in mezzo al papa' e alla mamma,
l'ultimo  nato muoveva i primi passi  sulle sue tre gambine spalancando l'oc-
chione. (-2-)
Pitagora aveva suggerito di sfruttare le malefiche radiazioni diffuse da tali
antenne per distruggere le cellule aliene che avevano invaso il  cervello dei
tre loozers; essendo le uniche attive, sarebbero state molto piu' vulnerabili
dei neuroni naturali. Pertanto Hydra carico' in auto quel che restava dei la-
mers ed insieme volammo verso il piu' vicino traliccio.
L'avverso destino, pero', non ne voleva sapere di smetterla di accanirsi con-
tro un povero gruppo di deboli phreakers:  Pitagora aveva  ben pensato di se-
guirci a bordo  del suo potente bolide, insieme a Phoenix. Chiunque non cono-
sca il soggetto  non puo' capire la tragicita' dell'avvenimento: gia' perico-
loso durante la guida, il coder si  trasformava in serial killer ogniqualvol-
ta gli toccasse far salire o scendere gli amici dal mezzo di locomozione. 
Aveva gia' al suo attivo 5 mani amputate sbattendo la portiera (piu' un nume-
ro imprecisato di falangi), 3 conoscenti  soffocati nel tentativo di aiutarli
a sfilare la cintura di sicurezza e  2 ex-ragazze costrette  alle stampelle a 
vita per un incontro ravvicinato con il sedile anteriore reclinabile in rapi-
da discesa. (-3-)  
Fedele alla sua fama, il diabolico programmatore aveva rischiato di ghigliot-
tinare  Phoenix con il finestrino anteriore  destro; la fanciulla era rimasta
illesa (in caso contrario Pitagora avrebbe subito l'ira di un imprecisato nu-
mero di spasimanti della suddetta) ma per lo  spavento aveva lanciato un ter-
rificante urlo UHF tale da far passare a miglior vita diversi telefoni porta-
tili, e soprattutto da causare la disattivazione  totale del  servizio di ra-
diocopertura in attesa di una perizia tecnica sui danni subiti.
Tempo: 48 ore. Troppo, per noi.  
- Contro tale ondata di sfiga nulla era piu' ipotizzabile; il fallimento del-
l'esperimento sul quale avevamo  puntato tutto ci lascio' sempre  piu' soli e
demoralizzati: non sapevamo piu' cosa escogitare.
Secondo la teoria di Seeker, solo  il normale patrimonio  genetico di  Guile,
Jettero  e Waves sarebbe  rimasto indenne  di fronte a terrificanti  attacchi
imprevedibili  e sicuramente letali per un disabituato organismo alieno; pur-
troppo i fatti gli diedero torto ed i microorganismi provarono la loro  stra-
ordinaria fibra sopravvivendo ai mortali test. In ordine progressivo: due ore
di Funny Box, visione della serie completa  di schermate Prestel  del SamNet,
bolletta telefonica relativa a 12 secondi  di intercontinentale  in Giappone,
foto di Ilaria Heller in costume da bagno due pezzi, nonche' regolamento  in-
tegrale di EuroNet recuperato  da Big Blue in un  negozietto di  articoli per
sadomasochisti. 
Dopo il risultato  incredibilmente negativo di  quest'ultima prova da incubo,
basto' notare l'espressione di Seeker per capire che era finita.
Burglar e Lazarus lasciarono con gli occhi lucidi  la stanzetta dove ora dor-
mivano incoscienti Guile e amici, ma presto si capi' che  l'atmosfera  si era
fatta davvero pesante anche per quelli che tra noi si definivano  normalmente
insensibili. Guardai un'ultima volta i tre volti addormentati, poi, con tutti
gli altri, uscii chiudendomi la porta alle spalle.  
- La luce fu  spenta e la stanza  fu abbandonata a quel  buio che entro poche
ore avrebbe portato con se', e per sempre, tre protagonisti  della vita tele-
matica di Twin Phreaks. Soffrivamo in silenzio.  Tutto quello che avremmo po-
tuto fare era stato fatto, ma cio' non era una  consolazione per chi rifiuta-
va l'idea di assoggettarsi all'inevitabile. 
Una sola idea, comune: concedere almeno una fine  dignitosa a coloro che ave-
vano vissuto nel segno dell'inferiorita';  non avremmo  permesso a nessuno di
turbare la sacralita' di quel triste momento.
Anche Gio'71 dovette aver pensato questo, difatti il  campanello  trillo' per
annunciare nel momento  sbagliato la visita, comunque sgradita, della persona
sbagliata: Direct. Non vedevamo quell'individuo da tempo immemorabile, il che
non poteva che giovarci, figuratevi  il piacere che  provammo nell'accogliere
l'invadente entita' proprio in quel giorno di lutto.
Direct si  sarebbe potuto  definire il NOT  logico di Silk, con la sola ecce-
zione del bit "bella presenza" che rimaneva cronicamente spento per entrambi:
egli non sapeva mai nulla di nulla, non per omerta' quanto per incapacita' di
recepire  eventi e situazioni; tantomeno era  al corrente della  sciagura che
incombeva  sulla  nostra comunita', dei pericoli che  avevamo affrontato, del
nostro lungo esilio.   Un solo pensiero perseguitava la sua mente (anche per-
che' due non ci sarebbero entrati): le ferie.   Direct trascorreva 365 giorni
l'anno in funzione delle vacanze, di cui 30 di vacanze  effettive e 335 spesi
per  massacrare il  sistema nervoso dei  presenti con  l'allucinante  cronaca 
iperdettagliata del mese di villeggiatura.
"Dunque..." esordi' senza neppure salutare.  Immediatamente ogni nostro  pro-
posito legato  alla pietosa e dignitosa fine  da regalare ai loozers crollo':
l'istinto ci impose di proteggere le nostre  esistenze e dal nulla spuntarono
Walkman  con cuffie super-amplificate  (180 dB) adatti  ad isolare le  nostre
orecchie dall'ossessiva fiumana di sillabe blaterate  dal ragazzo  (una frase
di  10 parole conteneva statisticamente 2 congiunzioni, 1 verbo all'imperfet-
to, 5 ripetizioni e 2 idiozie stratosferiche). Sciaguratamente, a  Phoenix si
guasto' la cuffia entrando in risonanza con il respiro; per salvarla feci  l'
unica cosa che in quel  momento mi parve  indispensabile: scaraventai  Direct
nella stanza ove  i tre lamers stavano  lentamente consumando  la loro ultima
dose di vita  (nota: nello stesso  momento anche  The Brain, nel ripostiglio,
faceva qualcosa di collegabile alle parole "consumo" e "dose"). 
Lo so, fu una vergognosa mancanza di rispetto nei confronti di quegli indife-
si, ma  credo lo rifarei... dopo  tutto la tutela  dei vivi e' preferibile  a 
quella dei moribondi, specie se i vivi portano una terza abbondante. 
Per pochi, eterni secondi non accadde nulla, poi una voce familiare sconquas-
so' l'appartamento: "Basta, maledizione... abbiamo capito !".
Jettero Heller, cianotico, si riaffacciava alla vita.
- Shock Waves  e Guile non tardarono  a svegliarsi dal  coma: artificialmente
preparati  ai piu' violenti  choc  possibili in natura, i  neuroni alieni non
avevano  sopportato  l'allucinante narrazione  delle ferie di  Direct, ed una
volta giunti al punto in cui l'autore dava il massimo di se' (lo spropositato
elenco delle  ragazze che avevano  ceduto al suo  fascino, autentico come una 
calling card At&T di 17 cifre) avevano preferito l'autodistruzione al seguito
del racconto. Seppure traumatizzati, i neuroni naturali avevano resistito; in
primo luogo perche' il loro tempo di elaborazione era pari ad un prototipo di
8086, poi  perche' l'aver gia' avuto a  che fare con l'implacabile loozer, in
passato, aveva creato una sorta di immunita'. 
Gio'71 intui', con un  leggero ritardo, che  forse era giunto  il suo momento
di gloria: chiese  dunque a Direct di  ripetere la prima parte del racconto e
cosi' facendo gli paralizzo' la laringe.   Una volta  disinnescato, Direct fu
imballato da Burglar nello scatolone di un monitor  da 36", zippato e spedito
in Somalia.
- Al  copy-party  indetto per la felice soluzione  dell'intricata vicenda, la
settimana successiva, intervenne gran parte della scena telematica.
Nonostante  il ruolo giocato da  Timescape nella  difficile situazione  fosse
stato del tutto insignificante, la comunita' degli hackers decise di non per-
mettere un nuovo arresto, peraltro previsto, del mitico phreaker e si  assun-
se la non lieve responsabilita' di rifondere  i danni contestati al medesimo.      
Raccogliere  l'incredibile somma fu  arduo: furono necessarie ben 36 carte di
credito fornite da anonimi benefattori.
Shock Waves  meritava una punizione  per lo squallido furto  operato ai danni
degli amici alieni, ma leggendo il suo ultimo file soprassedemmo per non col-
pire ulteriormente un inferiore; scoprimmo infatti il motivo per cui il lamer
sbagliava regolarmente anche i calcoli piu' semplici... secondo lui non  esi-
stevano dieci cifre, bensi' dodici: 0,1,2,3,4,5,6,7,8,9,* e #. 
Per analoga motivazione si evito' di punire Heller; in fondo si era macchiato
di  un grave reato, sfidando con l'inganno la nostra potenza di cool hackers.
Ma come si poteva  infierire su un esserino  che, non appena  salito in auto, 
cominciava a chiacchierare da solo per fingere di possedere un impianto viva-
voce ? 
Guile invece qualcosa doveva subire, se non altro per tutto  il tempo che  ci
aveva fatto perdere cercando di calcolare la cifra raccolta a favore di Time-
scape con il telecomando del videoregistratore, miseramente scambiato per un'
HP48.
Gli fu vietato di partecipare a qualunque riunione del team finche' non aves-
se terminato di ascoltare una tracksound compilation di BTK.  Al limite della
tolleranza giornaliera (2 secondi di  modulo ogni 12 ore) gli  ci vollero sei
mesi piu' un trapianto di fegato.
- Spinto dalle pressioni della potente elite di Twin Phreaks, il CDC riassun-
se Lazarus Long e Big Blue, che  immediatamente si  preoccuparono di raziona-
lizzare lo spazio nelle unita' di memoria di massa  cancellando  vecchi files
divenuti inutili.  Furono cosi' inceneriti i risultati di diciassette anni di
ricerche dell'adiacente  dipartimento di elettronica, alla vigilia della pub-
blicazione.
- Tron, illuminato dall'esperienza vissuta, si decise ad un difficile passo e
propose alla sua ragazza la convivenza; in seguito divenne papa' di una  bel-
lissima bambina somigliantissima  alla mamma, tant'e' che  a due giorni dalla
nascita della piccola non fu piu' in grado di distinguerle e fu costretto al-
lo squallido impiego di una targhetta distintiva legata  al polso di ciascuna
delle due creature.
- Esaltato dal ruolo di protagonista in quest'avventura, Pitagora scrisse una
routine per Amiga che comprimeva i dati del 700%, il sogno della sua vita. Ma
il giorno  della  presentazione ufficiale trancio' il  floppy (l'unica copia) 
nella solita portiera; da allora ha gia' riscritto 115.236 sequenze di istru-
zioni nel vano e disperato  tentativo di azzeccare nuovamente quella  giusta.
- Phoenix  ha ancora oggi  problemi con gli odiati cellulari: ogni  volta che 
nel raggio di 1 Km compongono un numero, lei squilla; il peggio e' che la SIP
le fa pagare regolarmente il canone.
- Di  Direct si ebbero  notizie frammentarie; si sa solo che Burglar, pentito
per  aver eliminato cosi' brutalmente  il pericoloso umanoide, da molto tempo
risulta disperso in Africa alla ricerca dello scatolone che lo contiene. Cio'
spiega le carestie che colpiscono periodicamente alcuni Stati di tale  conti-
nente: coincidono con le visite dal famelico hacker.
- Mi sento solo, ora che quel mitico senso di coesione e solidarieta' che ca-
ratterizza  il nostro gruppo sembra essere nuovamente evaporato; sono sicuro,
tuttavia, che  anche la prossima  difficolta' ci trovera' uniti  come  quella
sera, come sempre. "Fino alla fine del modem".  (-4-)
Buona notte, Twin Phreaks.


F I N E
-------


Note al quinto capitolo:
  
(-1-)      Il "Tutto SIP", periodico  in confronto al quale Abnormalia sembra
           "Scientific  American", propone in realta' soluzioni tecniche ben
           piu' fantasiose e  classificabili tra i crimini contro l'umanita'.
           Fonti ben informate  danno  per imminente  l'implementazione di un
           nuovo ed utilissimo  Servizio Telefonico Supplementare, che inter-
           viene ogniqualvolta  l'utente chiamato risulta assente e sostitui-
           sce gli squilli  di "libero" (oltre il quinto) con la canzone "Non
           c'e'" della Pausini.  
 
(-2-)      Gli edifici attorno ad un traliccio-ponte per cellulari, ben rara-
           mente erano adibiti ad abitazione. Piuttosto, erano presi d'assal-
           to da  proprietari di catene  di ristoranti che miravano all'aper-
           tura di un nuovo locale ricco di  indiscutibili vantaggi: anziche'
           utilizzare il forno a microonde  bastava mettere il  panino  fuori
           dalla finestra.

(-3-)      Dedico  di tutto  cuore questo brano  al protagonista, in  ricordo
           dell'incidente avvenuto ai miei danni nel Luglio del 1992.

(-4-)      Notissimo  film europeo, diretto concorrente di "Pascal Instinct".





 
